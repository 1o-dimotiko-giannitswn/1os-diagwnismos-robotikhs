​
# Επανασχεδιάζοντας το φανάρι πεζών του σχολείου μας

## Το έργο μας αναλυτικά
Στο σχολείο μας φοιτούν περίπου 300 μαθητές και είναι ένα από τα μεγαλύτερα σχολεία της πόλης των Γιαννιτσών. Δυστυχώς όμως το φανάρι πεζών που βρίσκεται έξω από την κύρια είσοδο του σχολείου μας δεν λειτουργεί εδώ και χρόνια. Έτσι η διέλευση του δρόμου από τους μαθητές και τους συνοδούς τους κατά την προσέλευση αλλά και αποχώρηση από το σχολείο είναι επικίνδυνη.
Σκεφτήκαμε λοιπόν να δημιουργήσουμε μια μακέτα του φαναριού αυτού και να σχεδιάσουμε και να ενσωματώσουμε σε αυτήν ένα “έξυπνο” σύστημα που θα την ελέγχει.

## Σχεδιασμός του έργου
Πιο συγκεκριμένα η μακέτα μας θα περιλαμβάνει:

* Ένα διπλό φανάρι για αυτοκίνητα (ίδιο φανάρι και στις δύο πλευρές του δρόμου)
* Ένα διπλό φανάρι για τους πεζούς (ίδιο φανάρι και στις δύο πλευρές του δρόμου)
* Δύο κουμπιά για τους πεζούς (το καθένα κουμπί πάνω σε ένα φανάρι πεζών)
* Έναν αισθητήρα απόστασης τοποθετημένο σε κατάλληλη θέση ώστε να “διαβάζει” την κατάσταση της διάβασης πεζών. Πιο συγκεκριμένα όταν θα υπάρχουν πεζοί στην διάβαση, θα παρατείνεται ο χρόνος πράσινου για το φανάρι των πεζών.

Όλο το παραπάνω σύστημα θα ελέγχεται από έναν μικροελεγκτή Arduino Nano και θα προγραμματιστεί γι’αυτό τον σκοπό μέσω του Ardublock.

## Λίστα υλικών

* Μικροελεγκτής Arduino Nano (εναλλακτικά Arduino Uno)
* Κόκκινα, πράσινα και κίτρινα (ή πορτοκαλί) led για τα φανάρια
* Κουμπιά (στιγμιαίοι διακόπτες)
* Αντιστάσεις 10ΚΩ (για τα κουμπιά)
* Αντιστάσεις 1ΚΩ (για τα led των φαναριών αυτοκινήτων και πεζών)
* Αισθητήρας απόστησης (Ultrasonic Sensor HC-SR04)
* Καλώδια σύνδεσης Arduino με τα περιφερειακά του έργου (led, κουμπιά, αισθητήρας απόστασης)
